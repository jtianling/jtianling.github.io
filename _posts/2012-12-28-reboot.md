---
layout: post
title: Reboot
---

Biju paņēmis ļoti ilgu pārtraukumu šī bloga rakstīšanā, bet nu viss ir savests kārtībā, tāpēc mēģināšu turpmāk iemest šeit kādu rakstiņu par to vai citu tematiku, lai neļautu uzkrāties pārāk biezai putekļu kārtai.

Šoreiz vēl viena īsfilma, kuru es arī vēlos iekļaut labāko sarakstā. Stāsts ir par kiberterorismu. Kāds hakeris nolemj, ka mūsu civilizācija ir pelnījusi restartu, tādēļ izplāno grandiozu kiberuzbrukumu, kas diemžēl filmas gaitā netiek tā īsti paskaidrots, bet velk uz kaut ko līdzīgu seriālam Revolution.

<iframe src="//player.vimeo.com/video/36590799?title=0&amp;byline=0&amp;portrait=0" width="600" height="337" frameborder="0" webkitallowfullscreen mozallowfullscreen allowfullscreen></iframe>

Paši filmas veidotāji par to izsakās sekojoši:

> Set within a dystopian world that is a collision between technology and humanity, "Reboot" touches upon many of the current social and political concerns that arise from becoming more and more intertwined with the virtual.

Tā kā esmu gīks, tad nav grūti uzminēt, kādēļ šī filma mani tik ļoti aizrauj, bet, manuprāt, tās realizācija ir vienkārši lieliska. Pat izmantotais kods, visas ar datoru veiktās darbības un iPhone urķēšana izskatās ticami (lai gan īpaši neiedziļinājos), kas parasti ir retums filmās, kur iesaistīta programmēšana vai hakošana.

Ja esat ieinteresēti, šo īsfilmu (aptuveni 40 min gara) varat [iegādāties](http://www.rebootfilm.com/downloads "Reboot - downloads") par nieka $2.99, ko es arī iesaku izdarīt visiem, kurus interesē tādas lietas, un pie reizes varat arī atbildēt man uz jautājumu - kāpēc visas labākās idejas un to realizācija ir īsfilmās? Kāpēc neviens tās nepārvērš par pilnmetrāžas darbiem?

P.S. [Šeit](http://suite101.com/a/reboot-cyberpunk-thriller-film-review#.UNzNI-P3YgI.twitter "Reboot - cyberbpunk thriller film review") varat palasīties daudz plašāku apskatu.
