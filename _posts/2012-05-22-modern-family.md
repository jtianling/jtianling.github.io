---
layout: post
title: Modern Family
---

Vienu brīdi visa kinoindustrija kļuva apsēsta ar 3D. Tas dažus (mani) nereāli kaitināja un esmu priecīgs, ka 3D nekļuva par standartu. Tagad esmu pamanījis, ka ir sācies jauns bums - found footage. Labi, tas sākās jau pirms kāda laiciņa, bet aizvien vairāk un vairāk filmu tiek veidots tādā stilā. Atliek vien sagaidīt, kad kādam pacelsies roka uzfilmēt 3D found footage gabalu!

Bet, ja tā nopietni, viss sākās ar šausmu filmām. Kurš gan nezina _Paranormal Activity_? Manuprāt, superīga filmu sērija (izņemot trešo daļu, kas beidzās ar pilnīgu WTF). Pavisam nesen šis kino stils sāka virzīties tālāk, un uz lielajiem ekrāniem nonāca fantastikas filma _Chronicle_. Arī labi, bet ar to viss nebeidzas.

Kādu dienu, ļožņājot internetā, es atklāju veidojumu, kas, manuprāt, pārspēj abus ieriekš minētos, un tas ir _Modern Family_. Kāpēc pārspēj? Pirmkārt, man patīk seriāli, otrkārt, laba komēdija pārspēj visu :) Tieši tā - tas ir komēdijseriāls par nestandarta ģimeni, kas veidots found footage stilā.

<iframe width="478" height="269" src="http://www.youtube.com/embed/aogZUDx51vQ" frameborder="0" allowfullscreen></iframe>

Seriāls, kā izrādās, ir sācies jau tālajā 2009. gadā, respektīvi, tam ir jau 3 sezonas, un plānojas ceturtā. Ja gribat kārtīgi pasmieties un jums patīk šāds dokumentālo filmu stils, <em>Modern Family</em> ir domāts jums!

###Papildināts 12.04.2013

Izrādās visu likt vienā grozā nav pareizi, un, lai arī šis stils ir stipri līdzīgs found footage, tas tomēr saucas mockumentary.
