---
layout: post
title: Hemlock Grove
---

Lai arī Netflix Latvijā nav oficiāli pieejams, cilvēki ir pamanījušies apiet reģionālos ierobežojumus un baudīt šī video straumēšanas servisa labumus. Nesen, 19. aprīlī, Netflix pievienoja savam arhīvam jaunu seriālu - Hemlock Grove. Tas ir pašu Netflix veidots šovs, kurš ir balstīts uz tāda paša nosaukuma Brian McGreevy grāmatas motīviem.

Viena lieta, kas man visvairāk patīk šī seriāla un vairāk tieši Netflix sakarā, ir tas, ka viņi padarīja pieejamu uzreiz visu pirmo sezonu, respektīvi, mums nav jāgaida nedēļa līdz nākamajai sērijai un jāsamierinās ar visādiem svētku pārtraukumiem, varam mierīgi to visu noskatīties jebkurā laikā.

Hemlock Grove ir šausmu trilleris ar pārdabiskiem elementiem, kura darbība norisinās fiktīvā Pensilvānijas pilsētā Hemlock Grove, kurā uzturas visnotaļ interesanti un dīvaini personāži. Nevēlos īpaši daudz spoilot, bet jūs vienmēr varat noskatīties treileri.

<iframe width="478" height="269" src="http://www.youtube.com/embed/rlZUsPcChgI" frameborder="0" allowfullscreen></iframe>

Savā pirmajā nedēļas nogalē (seriāls tika prezentēts piektdienā) Hemlock Grove savāca vairāk skatījumu nekā House of Cards, kas ir vēl viens populārs Netflix oriģinālseriāls. Kritika gan ir divējāda, un, protams, ka ne visiem patiks šis seriāls, bet es to jau esmu paspējis ierindot savu iecienītāko sarakstā, kas nemaz nav tik garš neskatoties uz manu atkarību no šī izklaides veida.

Par seriāla turpinājumu neko vēl nezinu, bet grāmatai būs vismaz divi, viens no kuriem jau ir gandrīz pabeigts. Apsveru domu iegādāties pirmo daļu un paskatīties, cik laba ir grāmata, salīdzinot ar seriālu. Cerams, ka nevilšos, un tāpat arī ceru, ka arī seriālam turpinājums būs, neatkarīgi no tā, cik ilgi nāksies gaidīt.

Ja jums ir piekļuve Netflix, noteikti iesaku noskatīties, ja nav, mēs visi zinām, ka ir citi ceļi :D Mans vērtējums ir 10/10, jo tikai retais seriāls, kurā ir momenti, kas man īsti nepatīk, ir spējīgs mani tik ļoti aizraut.
