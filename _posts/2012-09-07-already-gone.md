---
layout: post
title: Already Gone
---

Kad man kāds palūdz ieteikt jaunu, labu filmu, man rodas zināmas grūtības, jo pēdējā laikā top maz tādu īsti labu kino mākslas darbu. Varbūt mēs vienkārši jau esam pārāk izlutināti, viss ir apnicis un jaunu stāstu izdomāt ir nolādēti grūti, bet fakts paliek fakts, tādēļ es palieku uzticīgs vecajiem labajiem seriāliem (ļoti lielam skaitam seriālu).

Nesen kaut kurā blogā (neatceros kurā, un pašlaik slinkums meklēt) tika publicēts raksts par īsfilmām, kurš man atgādināja arī par tāda žanra eksistenci. Iespējams daži no jums pat nezina, kas tas īsti ir, turklāt arī šīs filmas atrast, neņemot vērā, ka to ir ļoti daudz, pat mūsu informācijas laikmetā, kad viss ir viena peles kliķšķa attālumā, ir pagrūti. Reizēm tā vien šķiet, ka tās tiek veidotas tikai kino festivāliem nevis plašākai publikai.

Vakar pētīju [IMDb](http://www.imdb.com "IMDb") un uzdūros vienai superīgai īsfilmai [Already Gone](http://www.imdb.com/title/tt2378083/ "Already Gone"). Filma ir tāds trilleris/grāvējs, kas stāsta par puisi, kurš sirgst ar cistisko fibrozi un, nevēloties sagaidīt savu pēdējo stundu slimnīcas gultā, kļūst par bezbailīgu un meistarīgu noziedznieku, kas aplaupa citus noziedzniekus. Filma parāda tikai mazu šī stāsta gabaliņu, bet tāpēc jau tā ir īsfilma.

<iframe width="478" height="269" src="http://www.youtube.com/embed/RrI6cI9GFos" frameborder="0" allowfullscreen></iframe>

Ja kāds uzņemtos šo filmu realizēt pilnvērtīgā grāvējā, es to nosauktu, par vienu no gada labākajām filmām, nopietni.
