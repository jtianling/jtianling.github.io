<!DOCTYPE html>
<html>
  <head>
    <meta charset="UTF-8">
    <title>Aigars Dzerviniks</title>

    <!-- Enable responsiveness on mobile devices-->
    <meta name="viewport" content="width=device-width, initial-scale=1.0, maximum-scale=1">

    <!-- icons -->
    <link rel="shortcut icon" href="/public/images/favicon.ico" />

    <!-- Google Fonts -->
    <link rel="stylesheet" href="http://fonts.googleapis.com/css?family=Istok+Web:400,700">
    <link rel="stylesheet" href="http://fonts.googleapis.com/css?family=Lora:400,700,400italic&subset=latin,latin-ext">

    <link rel="stylesheet" href="/public/css/responsive.gs.12col.css">
    <link rel="stylesheet" href="/public/css/foundation-icons.css">
    <link rel="stylesheet" href="/public/css/main.css">

    <!-- Meta information -->
    <meta name="author" content="Aigars Dzerviniks">
    <meta name="description" content="Dzīve. Tehnoloģijas. Izklaide.">

    <!-- Google Authorship and Publisher Markup -->
    <link rel="author" href="https://plus.google.com/102155415257027501910/posts">
    <link rel="publisher" href="https://plus.google.com/102155415257027501910/posts">

    <!-- Twitter Cards meta tags -->
    <meta name="twitter:card" content="summary">
    <meta name="twitter:url" content="http://dzerviniks.com">
    <meta name="twitter:title" content="Aigars Dzerviniks">
    <meta name="twitter:image" content="http://dzerviniks.com/public/images/logo.png">
    <meta name="twitter:site" content="@aigarsdz">
    <meta property="twitter:description" content="Dzīve. Tehnoloģijas. Izklaide.">

    <!-- Schema.org meta tags for Google+ -->
    <meta itemprop="name" content="Aigars Dzerviniks">
    <meta itemprop="image" content="http://dzerviniks.com/public/images/logo.png">
    <meta itemprop="description" content="Dzīve. Tehnoloģijas. Izklaide.">

    <!-- feed links -->
    <link rel="alternate" href="http://dzerviniks.com/feed.xml" type="application/rss+xml" title="Aigars Dzerviniks">
  </head>
  <body>
    <div class="container">
      <header class="center" id="main">
        <a id="logo" href="/" title=""></a>
        <div class="tagline">Dzīve. Tehnoloģijas. Izklaide.</div>
        <h1></h1>

        <nav>
          <a href="/">Home</a>
          <a href="/archive">Archive</a>
          <a href="/about">About</a>

          <div id="social">
            <a href="http://twitter.com/aiagrsdz"><i class="fi-social-twitter"></i></a>
            <a href="http://github.com/aigarsdz"><i class="fi-social-github"></i></a>
            <a href="http://instagram.com/aigarsdz"><i class="fi-social-instagram"></i></a>
            <a href="mailto:dzerviniks.aigars@outlook.com"><i class="fi-mail"></i></a>
          </div>
        </nav>
      </header>

      <main>
        <section class="posts">
        
          <article>
            <header class="center">
              <time>Saturday, March 15, 2014</time>
              
              <h2><a href="/plani-idejas">Plāni. Idejas.</a></h2>
              
            </header>
            <p>Ir dienas, kad darbs ir tīrā izklaide. Ir dienas, kad, jau pieceļoties no gultas, saproti, ka tava produktivitāte būs 0, un tad vēl ir tās dienas, kad, raujoties vaiga sviedros, nepietiks pat ar 8 h, lai paveiktu prasīto. Ir lieliski, ja visu nedēļu sanāk aizvadīt pirmajā režīmā, bet esmu ievērojis, ka &quot;spriedzes&quot; situācijās smadzenēm ir tieksme radīt visai vērtīgas idejas.</p>
<p>Nesen manā informācijas zelta bedrē iekrita saite uz ļoti interesantu statisko lapu ģeneratoru <a href="http://www.metalsmith.io" title="Metalsmith">Metalsmith</a>. Tas pilnībā atšķiras no visiem pārējiem līdzīgiem rīkiem savas maksimālās, var pat teikt ekstrēmās, vienkāršības dēļ. Pašu par sevi to pat grūti nosaukt par statisko lapu ģeneratoru, jo iebūvētā funkcionalitāte, neveic neko vairāk kā ieejas datu (failu) parsēšanu uz JSON objektiem un padošanu tālāk uz izejas direktoriju. Ja mēs vēlamies, lai pa ceļam dati tiktu kaut kādā veidā pārveidoti, piemēram, no Markdown formāta uz HTML, tad mums šī procesa vidū ir jāiesprauž kāds papildus zobrats, kurš prastu panākt mums vēlamo rezultātu. Tieši šī spraudņu sistēma rada Metalsmith burvību, jo ar to ir iespējams paveikt vistrakākās lietas.</p>
<p>Līdz šim vienīgais statisko lapu ģenerators, kuram pievērsu lielu vērību, bija Jekyll. Tas ir vispopulārākais šāda veida risinājums, un, lai arī bieži saukts par hakeru satura vadības sistēmu, tomēr tīri labi piemērots arī cilvēkiem, kam ar aplikāciju izstrādi nekāda sakara nav. Kad izlasīju par Metalsmith, sapratu, ka diezgan ilgi esmu dzīvojies ar Jekyll un būtu vērts pamēģināt ko jaunu.</p>
<p>Kā jau minēju sākumā, darbs ir viltīga padarīšana. Vakar sanāca visai intensīvi labot visādas kļūdas projektos, pārtērējot dienas vidējo plānoto stundu skaitu, jo piektdiena un uz rītu atlikt nekā nevarēja, un šī procesa laikā, smadzenēm pamazām kūpot, galvā pavīdēja doma par to, ka varētu uz kādu laiciņu pārnest sava bloga rakstus uz Metalsmith. Skan visai man raksturīgi, un pēc taustiņu spiešanas maratona, iekrītot miega skavās, izplānoju, kā tas viss varētu notikt un ka tā nemaz nav slikta doma.</p>
<p>Vienīgā problēma šai sakarā ir Jekyll rakstu nesaderība ar Metalsmith. Problēma nosacīta, jo, raugoties no pozitīvās puses, tas man deva iespēju iemēģināt Metalsmith spraudņu izstrādes procesu. Kā izrādās, tas saglabā Metalsmith vienkāršību, tāpēc nepieciešamo spraudni uzdrukāju pus stundas laikā, un tagad atliek vien pabeigt pašu bloga struktūru.</p>
<p>Gadījumam, ja pasaulē ir vēl kāda dvēsele, kas nav ar prātu draugos un mēģinās pāriet no Jekyll uz Metalsmith, nolēmu publicēt šo spraudni iekš NPM, kā arī GitHub zem MIT licences. Par spraudņa nosaukuma variantiem biju apvaicājies Tviterī, un paldies visiem, kas deva ieteikumus, bet šorīt nolēmu to nodēvēt par <a href="https://github.com/aigarsdz/metalsmith-mallet" title="aigarsdz/metalsmith-mallet">metalsmith-mallet</a>. Domāju, ka mallet ir visai atbilstošs apzīmējums.</p>
<h3 id="-tl-dr-"><strong>tl;dr</strong></h3>
<p>Tuvākās nedēļas laikā centīšos visu pabeigt, un, ja man patiks galarezultāts, tad aizstāšu Jekyll šim blogam ar Metalsmith. Ja nepatiks, tad vismaz būšu izveidojis jaunu atvērtā koda projektu, kas var noderēt kādam citam.</p>
<p>Stāsta morāle - diendusa ir svētīga lieta. Ja jūtat, ka uz vakaru smadzenes pārvērtīsies nelietojamā masā, aizmirstiet par 5-Hour Energy, kafiju un visiem tiem neizskaidrojami vienādajiem enerģijas dzērieniem pievilcīgajās skārdenēs. Neilga snauda restartēs jūsu sistēmu kā neviens.</p>

          </article>
        
          <article>
            <header class="center">
              <time>Sunday, March 09, 2014</time>
              
              <h2><a href="/budzeta-planosanas-aplikacija">Budžeta plānošanas aplikācija</a></h2>
              
            </header>
            <p>Viena no manām, iespējams, dīvainākajām rakstura īpašībām ir tā, ka es nekad neesmu piešķīris lielu vērību naudai, kas gadu gaitā nav arī radījusi nekādas liekas problēmas, drīzāk tieši pretēji - samazinājusi stresu, bet pabeidzot augstskolu un nopietni strādājot nu jau vairāk kā pus gadu, esmu sapratis, ka par finansēm tomēr jārūpējas, tāpēc pirms pusotra mēneša sāku lietot <a href="https://toshl.com" title="Toshl Finance - Personal Finance Manager and Expance Tracker">Toshl Finance</a> servisu, kas ļauj sekot līdzi ienākumiem un izdevumiem, lai būtu vieglāk kontrolēt savu budžetu.</p>
<p><img src="/public/images/posts/toshl.png" alt="Tosh Finance"></p>
<p>Jāatzīst, ka agrāk visai skeptiski raudzījos uz šādiem rīkiem, jo man nepatīk neko plānot uz priekšu, veikt pierakstus un piefiksēt, neskatoties uz to, ka mana atmiņa ir briesmīga un 2 minūšu laikā es aizmirsīšu jūsu vārdu, lai arī cik interesants sarunu biedrs jūs būtu. Pēc ilgākas lietošanas savas domas tomēr esmu mainījis.</p>
<p>Mana izvēle bija par labu Toshl Finance divu iemeslu dēļ. Pirmkārt, vienā no random blogiem, kuros es ikdienā netīšām iegriežos, bija saraksts ar visgaumīgākajām Windows Phone aplikācijām, un Toshl Finance bija viena no tām, un man dikti patīk smukas lietas. Otrkārt, šis serviss piedāvā mobilās aplikācijas visām populārākajām operētājsistēmām un pat Symbian, tāpēc, vienu dienu migrējot uz iPhone vai Android, nebūs jādomā par jauna servisa meklēšanu un visu esošo datu zaudēšanu.</p>
<p>Pēc pirmā mēneša biju visai bēdīgi pārsteigts, jo vienā mierā pārtērēju savu budžetu, mētājot naudu pa labi un pa kreisi, un pēc pirmās nedēļas izskatās, ka arī šomēnes pārtērēšu, lai arī ne tik lielā apmērā. Pārsteigts par šādu rezultātu biju tāpēc, ka, savas iedomības vadīts, visus šos gadus uzskatīju, ka spēju žonglēt ar finansēt tik pat labi kā ar Ruby koda rindiņām un visi pārējie, kas čīkst par naudas trūkumu, vienkārši nav spējīgi apgūt šo dižo mākslu. Bišku kļūdījos.</p>
<p>Kā saka &quot;ignorance is bliss&quot;, bet galu galā zaudētājs būšu vien es pats, tāpēc tagad varu droši teikt, ka budžeta plānošanas aplikācijas ir must have.</p>

          </article>
        
          <article>
            <header class="center">
              <time>Wednesday, February 12, 2014</time>
              
              <h2><a href="/interneta-domeni-un-jekyll-motivi">Interneta domēni un Jekyll motīvi</a></h2>
              
            </header>
            <p>Visu pagājušo gadu esmu kaut kā visai veiksmīgi pieturējies pie vidēji viena raksta mēnesī, kas ir tīri normāli, jo visas savas trakās domas izlieku Day One aplikācijā, un līdz blogam nonāk tikai jēdzīgākās, tomēr sametās bēdīgi, jo redzu, ka apkārt visi dikti jestri blogo, tāpēc varētu pacensties uzdrukāt... nu nezinu, varbūt pa 2 rakstiem mēnesī. Šis būs vairāk tāds kā keeping-you-up-to-date tipa raksts par saviem pēdējās nedēļas nedarbiem.</p>
<p>Kopš atgriezos pie Jekyll, esmu mainījis šī bloga izskatu daudz, daudz biežāk nekā atjauninājis tā saturu, bet nu jūs vairs nevarat mani par to vainot, jo man ir valīds attaisnojums - manis vaiga sviedros drukātais motīvs &quot;<a href="https://github.com/aigarsdz/brume" title="aigarsdz/brume">brume</a>&quot; ir nonācis līdz <a href="http://jekyllthemes.org" title="Jekyll Themes">Jekyll Themes</a> lapai, kas ir go-to vietne, uz kurieni doties, lai atrastu jaunu izskatu savam Jekyll bāzētajam blogam. Tas ir gandrīz tāpat kā <a href="http://theme.wordpress.com" title="WordPress Themes for Blogs at WordPress.com">šī te lapa</a> WordPress lietotājiem.</p>
<p>Iemesls, kādēļ esmu tik kaitinoši sajūsmināts par šo notikumu slēpjas faktā, ka es neesmu dizaineris un visi mani iepriekšējie veidojumi bija vai nu nelietīgi nokopēti no citām vietnēm, vai pilnīga izgāšanās. Nesaku, ka &quot;brume&quot; ir perfekts, bet man tas ļoti patīk, un es turpināšu viņu aktīvi uzlabot, tāpēc nenoslinkoju un padalījos ar masām.</p>
<p>Otrā trakā lieta, ko esmu izdarījis ir pārvākšanās no omulīgās <a href="http://dzerviniks.lv" title="Aigars Dzerviniks">dzerviniks.lv</a> interneta adreses uz <a href="http://dzerviniks.com" title="Aigars Dzerviniks">dzerviniks.com</a>. Pa lielam bloga lasītājiem par to nav jādomā. Abi domēni strādā un turpinās strādāt, vienkārši, mēģinot ielauzties .lv adresē, dusmīgs web serveris jūs padzīs prom uz .com, kurš man dod vienu būtisku priekšrocību - iespēju izmantot GitHub CDN.</p>
<p>Ja neesat draugos ar visām šīm muļķīgajām web lietā, leciet uz pēdējo paragrāfu, pretējā gadījumā paskaidrošu, ka līdz šim mans blogs un visas GitHub lapas tika servētas pa tiešo no GitHub serveriem, kas, kā izskatās kopīgi izklaidējas ASV. Pavisam nesen GitHub paziņoja, ka turpmāk <a href="https://github.com/blog/1715-faster-more-awesome-github-pages" title="Faster, More Awesome GitHub Pages">visas lapas centīsies servēt no globālajiem CDN serveriem</a>. Ja jūs mierīgi dzīvojaties ar GitHub apakšdomēnu, tad viss notiek automātiski, bet savu domēnu gadījumā ir jāveic zināmas izmaiņas.</p>
<p>Tā kā dzerviniks.lv ir, tā saucamais, apex domain, tad pieslēgt CDN spēku es varēju tikai, izveidojot ALIAS ierakstu uz GitHub, bet, par nelaimi, .lv domēna turētājs NIC, šādu iespēju nepiedāvā, tāpēc visi mani prieki noplaka. Aizvakar prātā iešāvās neprātīga doma - izmantot DNS provaideri, kuram tāda pakalpojuma nebūtu žēl, un tas nozīmēja, ka jāatsakās no .lv domēna. Nav jau diža problēma. Atlika vien izdomāt, vai gribu tradicionālo .com, vai kaut ko nejaukāku, piemēram, .me, kas patiesībā ir lētāks. Izšķīros par .com, jo tas ir general purpose, tātad nebūs iemesla to mainīt, ja vienu dienu pārveidošu šo lapu par kāda pagrīdes kulta forumu.</p>
<p>Galu galā nevienu jau neinteresē, kāds tev domēns (ja vien tas nav foršākais domēns pasaulē), kamēr vien var piekļūt lapai un tā izskatās lietojama. Par izskatu runājot, gaidu no jums likmes par nākošo datumu, kad šeit visu <del>salauzīšu</del> pamainīšu! Uzvarētājam netiks pilnīgi nekas... nu ok, varbūt pieminēšu Twitter 😒</p>

          </article>
        
          <article>
            <header class="center">
              <time>Sunday, February 09, 2014</time>
              
              <h2><a href="/kad-tavs-produkts-vairs-nav-tavs-produkts">Kad tavs produkts vairs nav tavs produkts</a></h2>
              
            </header>
            <p>Nesen Twitter oponēju viedoklim par to, ka patērētājs ir svarīgākais un ražotājiem būtu jāpiemērojas tā vēlmēm. Šī doma man tā stiprāk iespiedās prātā, tāpēc nolēmu izteikties mazliet plašāk.</p>
<p>Viss sākās ar rakstu Androids.lv (kuru Kursors.lv nu ir nosūtījis uz nāves gultas) par to, ka Dienvidkorejā aizliegs neizdzēšamu ražotāja programmatūru, līdz ar kuru man radās jautājums - pēc šāda likuma stāšanās spēkā (un reālas ievērošanas), kurš tad ir produkta īpašnieks: ražotājs vai valdība?</p>
<p>Man tāds notikumu pavērsiens nav saprotams, turklāt tas nebūt nav pirmais gadījums, kad iestādes, kurām nav pilnīgi nekāda sakara ar kompāniju, ja neskaita ierēdņu privilēģiju tērēt valsts naudu uz viņu gadžetu iegādi, pieņem lēmumus to produktu veidošanā. Viena lieta ir regulēt to, lai kompānijas nekaitē patērētājiem, kas ir pilnībā saprotama un vēlama, bet pavisam cita - kontrolēt normālu kompānijas darbību.</p>
<p>Es uz šo problēmu raugos kā aplikāciju izstrādātājs, un sanāk, ka pēc Dienvidkorejas parauga daži &quot;gudri&quot; vīri Saeimā var nolemt, ka manā blogā izmantotā hipersaišu krāsa nav laba, redz, nesaskan ar pilsoņu gaumi, tāpēc man jāmaina mans produkts. Nē, sasodīts! Mans produkts ir mans, un, kamēr es ar to nevienam nekaitēju, tikmēr nevienam citam nav tiesību lemt, kā tas strādās un kāda būs tā uzbūve. Patiesībā viena no svarīgākajām lietām, ko jāiemācās katram izstrādātājam, ir pateikt &quot;Nē&quot;. Ja paveiksies, tavu produktu lietos simti, pat tūkstoši cilvēku, un katram no viņiem būs savs viedoklis, savas vēlmes un kaitinoši lūgumi pielikt to un to iespēju, vai nomainīt to un to detaļu. Ja mēs tagad sāksim visām šīm vēlmēm izdabāt, tad tik pat labi varam nolikt to produktu plauktā un iet nodarboties ar ko citu, jo tad tas vairs nav tavs produkts, kādēļ pie tā vispār strādāt?</p>
<p>Līdzīga situācija pirms kāda laika bija ar Microsoft, kad viena Eiropas tiesa reibuma iespaidā nolēma iztroļļot visus Windows lietotājus un, protams, pašu uzņēmumu, liekot iestrādāt Windows operētājsistēmā pasaulē kaitinošāko programmatūru, kas spiež izvēlēties, kuru nu pārlūku viņi grib lietot, un, ja tu kā katrs normāls datorlietotājs aizver šādu automātiski izlecošu logu (būtībā popup spams), tad no tava taskbāra vienkārši pazūd IE ikona. Grūti pateikt, kādēļ tiesai bija tāds zobs tikai uz Microsoft. Varbūt viņiem ofisā dators uzkārās (BSOD). Nezinu.</p>
<p>Tad nu, atgriežoties pie temata, es labprāt redzētu, kā kompānijas, kurām tiek uzspiesti šādi likumi, vienkārši aiziet no konkrēto valstu tirgus. Zinu, ka galu galā tas atspēlētos uz mani pašu kā šo produktu lietotāju, bet kaut kas tāds noteikti būtu desmitgades skandāls, un tie dižie likumu pieņēmēji būtu vienkārši spiesti uz ceļiem rāpot pie kompānijām un lūgt atgriezties.</p>
<p>Protams, šeit ir arī otrs aspekts - lietotājs. Es nesaku, ka mēs visi esam tikai naudas avots, kas nedrīkst sūdzēties ne par kādām uzņēmumu izdarībām, bet te runa iet par uzņēmumiem, kuriem ir pa pilnam alternatīvu. Ne mobilais telefons, ne operētājsistēma nav kādas vienas kompānijas monopols. Ja tā būtu, tad gan es tik ātri neietu kritizēt valdības un visticamāk atbalstītu ikvienu regulējošo likumu, kas man nodrošinātu kvalitatīvāku produktu, bet šajā gadījumā cilvēki, kam nepatīk iespējas trūkums no Samsung Android telefona izdzēst kādu iebūvēto drazu, var pāriet uz Windows Phone vai iOS, vai pie cita Android ražotāja, kur tādas drazas nav.</p>
<p>Lai gan mans viedoklis pa lielam ir skaidrs, tomēr šis ir diskutabls temats, un pilnīgi viennozīmīgi es neko nesaku, jo par katru gadījumu ir jāspriež atsevišķi, bet man kaut kā liekas, ka ikreiz, kad ir jāpieņem šāds lēmums, varas iestādes tīšuprāt pieņem nepareizo.</p>

          </article>
        
          <article>
            <header class="center">
              <time>Saturday, January 18, 2014</time>
              
              <h2><a href="/zudusie-gramatu-apskati">Zudušie grāmatu apskati</a></h2>
              
            </header>
            <p>Daži cilvēki gada laikā izlasa vairāk nekā es 6 gadu laikā, tomēr grāmatām ir pietiekoši svarīga vieta manā ikdienā. Es vienkārši esmu lēns lasītājs.</p>
<p>Kad internets vēl bija zaļš un neizzināts jeb aptuveni pirms gada, manā blogā, kas tolaik bija meklējams adresē <em><a href="http://aidzis.lv">http://aidzis.lv</a></em>, varēja atrast vairākus grāmatu apskatus, kuros es slavināju savus iecienītākos literatūras darbus. Nu vairs tā bloga nav, un visi raksti ir nonākuši Tartarā. Nesen iedomājos, ka tas ir visai bēdīgi, jo dažas grāmatas, par kurām gāja runa, es silti iesaku ikvienam arī šodien. Tā nu, ilgi domājot, nolēmu veltīt vienu rakstu, lai izceltu gaismā vismaz dažas man tuvākās grāmatas.</p>
<h3 id="niks-makdonels-divpadsmit-nick-mcdonell-twelve-">Niks Makdonels &quot;Divpadsmit&quot; (Nick McDonell &quot;Twelve&quot;)</h3>
<p><img src="/public/images/posts/twelve.jpg" alt="Twelve" class="position right"></p>
<p>Šī grāmata lieliski atbilst ļoti specifiskam žanram, kas man nezināmu iemeslu dēļ ir ļoti tuvs. Stāsts kopumā ir visai drūms un traģisks, un visu padara vēl trakāku fakts, ka tā darbība risinās gada jaukāko svētku laikā.</p>
<blockquote>
<p>&quot;Divpadsmit&quot; ir satīrisks un nežēlīgs stāsts par narkotikām un vardarbību Ņujorkas bagāto tīņu vidū. Tas ir mūsdienu Ziemassvētku stāsts. Cīņā par panākumiem mūžam aizņemto dzīvo vecāku bāreņi, kam ir pārāk daudz naudas un pārāk daudz laika, cenšas padarīt savas Ziemassvētku brīvdienas jautrākas un interesantākas.</p>
</blockquote>
<p>Lai tiktu pie šīs grāmatas, nācās to pasūtīt pa tiešo no izdevniecības (attēlā redzama angļu versija, jo latviešu versijas vāciņu normālā izmērā nevarēju atrast), jo nevienā veikalā tās nebija un arī online nopirkt tulkoto versiju nevarēja, bet galu galā izdevās visu sarunāt, un nu tā ir ierindojusies manā kolekcijā kā viena no labākajām, kādas esmu lasījis.</p>
<p>Ir vērts pieminēt, ka pēc tās ir veidota arī 2010. gada filma &quot;Twelve&quot;. Daudzi ir izteikušies, ka filma nav īpaši laba un netur līdzi grāmatai, bet es uzskatu to par tīri veiksmīgu. Ja plānojat lasīt grāmatu vai skatīties filmu, varētu būt prātīgi turēties tālāk no treilera, bet, ja spoileri jūs nebaida, tad droši varat noskatīties.</p>
<iframe width="560" height="315" src="//www.youtube.com/embed/NcDW-eZOz1k" frameborder="0" allowfullscreen></iframe>

<h3 id="d-eimss-tvinings-meln-saule-james-twining-the-black-sun-">Džeimss Tvinings &quot;Melnā saule&quot; (James Twining &quot;The Black Sun&quot;)</h3>
<p><img src="/public/images/posts/black-sun.jpg" alt="The Black Sun" style="max-width: 267px;" class="position right"></p>
<p>Vispār jau laikam ir dīvaini izdalīt vienu grāmatu no veselas sērijas, bet šoreiz es to atļaušos, jo šī, manuprāt ir vislabākā daļa.</p>
<blockquote>
<p>Par iedvesmu šim romānam kalpoja neticamais, bet patiesais stāsts par Ungārijas &quot;zelta vilcienu&quot; un tā bezcerīgo braucienu cauri izpostītajam kontinentam Otrā pasaules kara pēdējās dienās... Mūsdienu naudā tajā atrodamais būtu vairākus miljardus dolāru vērts.</p>
</blockquote>
<p>Džeimss Tvinings vispār ir mans iecienītākais autors. Viņa stāstus var salīdzināt ar Dena Brauna darbiem, jo tajos ir pilns ar mīklām, mistērijām, spriedzi un vēsturiskiem faktiem. Manā ieplānoto grāmatu sarakstā joprojām atrodas šīs sērijas pēdējā daļa, un visas iepriekšējas ir bijušas lieliskas. Esmu katru no tām izlasījis 2 reizes.</p>
<p>&quot;Melnā saule&quot; izceļas no pārējām ar savu visai drūmo noskaņu. Tā turpina pirmajā daļā aizsākto galvenā varoņa traģisko ģimenes stāstu, vedot mūs ceļojumā pāri Eiropai no Lielbritānijas līdz pat Sanktpēterburgas ledainajai upes dzelmei. Varbūt šur tur ir nedaudz pārspīlēts ar Krievijas stereotipiem, bet kopumā viss ir lieliski. Grāmata, pie kuras noteikti ir vērts atgriezties atkal un atkal kaut vai, lai atsvaidzinātu savas vēstures zināšanas par Otro pasaules karu.</p>
<h3 id="duglass-prestons-un-linkolns-ailds-lamatas-douglas-preston-and-lincoln-child-riptide-">Duglass Prestons un Linkolns Čailds &quot;Lamatas&quot; (Douglas Preston and Lincoln Child &quot;Riptide&quot;)</h3>
<p><img src="/public/images/posts/riptide.jpg" alt="Riptide" style="max-width: 267px;" class="position right"></p>
<p>Vēl viens drūms stāsts manā kolekcijā. Ko nu padarīsi, ja tie ir paši labākie?</p>
<blockquote>
<p>Skrandu sala netālu no Menas krastiem ir nolādēta vieta. Pētnieki un dēkaiņi gadsimtiem mēģinājuši atminēt salas noslēpumu, tomēr visi gājuši bojā dīvainos apstākļos. Ļaudis tic, ka Ūdens Aka salas vidū ir sena pirātu dārgumu krātuve. Taču tikai mūsdienās kapteinis Naidelmans, izmantojot jaunākās tehnoloģijas, cer atklāt Ūdens Akas noslēpumu. Viņa rīcībā ir dati, ka Aka ir rūpīgi projektēts cietoksnis, ko pirātiem būvējis slavens 17. gadsimta arhitekts, kas savus plānus pierakstījis šifrētā veidā.</p>
</blockquote>
<p>Nekad neesmu sapratis, kā iespējams divatā uzrakstīt vienu grāmatu, bet šiem diviem vīriem tas padodas, jo viņi ir radījuši veselu kaudzi ar kopīgām grāmatām.</p>
<p>&quot;Lamatas&quot; jau pašā sākumā noskaņo lasītāju uz kaut ko nelāgu, un tad visa stāsta garumā kāpina spriedzi, liekot aizdomāties, vai tiešām runa iet par lāstu, vai arī beigās mums tiks iebarots visnegaidītākais izskaidrojums. Vienīgais, ko papildus varētu vēlēties, ir lai stāsts būtu balstīts uz vēsturiskiem faktiem, jo kuram tad negribētos palasīt par reāliem pirātiem, tomēr arī bez tā šī grāmata aizrauj savā pasaulē un nelaiž vaļā, līdz ir pāršķirta pēdējā lappuse.</p>
<h3 id="nokss-andersons-v-stures-v-sture-">Nokss Andersons &quot;Vēstures vēsture&quot;</h3>
<p><img src="/public/images/posts/history.jpg" alt="Twelve" class="position right"></p>
<p>Visbeidzot pēdējā grāmata, ko vēlos pieminēt nav no daiļliteratūras kategorijas, bet drīzāk filozofijas darbs, kas izķidā kristietību līdz sīkākajām detaļām.</p>
<blockquote>
<p>Pirmo reizi latviešu valodā tapis populārzinātnisks pārskats par mūsu kultūras pamatu - kristīgo reliģiju, tās pārmaiņām un mutācijām vēstures gaitā. Autors, apbruņojies ar kriminālizmeklētāja pieeju, ķeras klāt Jaunās derības tekstiem, apkopojot mūsdienu arheologu, literatūrzinātnieku un vēsturnieku pētījumu rezultātus.</p>
</blockquote>
<p>Manuprāt, ļoti vērtīga grāmata. Protams, tā ir tikai viena cilvēka interpretācija, tāpēc uztvert to kā neapšaubāmu patiesību nevar, bet šī grāmata noteikti sniedz jaunu skatījumu uz ticības lietām.</p>
<hr>
<p>Šīs ir tās svarīgākās grāmatas manā kolekcijā, kuru apskatiem negribēju ļaut izgaist digitālā trokšņa jūrā. Varētu par katru no tām uzrakstīt daudz sīkāk, bet patiesība ir tāda, ka jau pagājis labs laiks, kopš tās lasīju, tāpēc ir pagrūti atsaukt atmiņā detaļas. Ja esat kādu no šīm grāmatām lasījuši, labprāt uzklausītu jūsu domas par tām.</p>

          </article>
        
          <article>
            <header class="center">
              <time>Tuesday, January 14, 2014</time>
              
              <h2><a href="/stasts-par-2-makiem-jeb-pacietiba-ir-nenovertejama">Stāsts par 2 makiem, jeb pacietība ir nenovērtējama</a></h2>
              
            </header>
            <p>Nevienam nepatīk gaidīt. Reizēm tā ir briesmīgākā sajūta pasaulē. Bieži vien sanāk pamosties nakts vidū ar perfektu ideju galvā, ko gribas nekavējoties realizēt, bet ir nolādētā nakts un rīt uz darbu. Man nepatīk gaidīt, tomēr varu nosaukt kaudzi gadījumu, kad pacietība ir atmaksājusies ar uzviju.</p>
<p><img src="/public/images/posts/two-wallets.jpg" alt="Bellroy Card Sleeve and Capsule Minimalist Wallet"></p>
<p>Nedaudz vairāk kā pirms diviem mēnešiem nolēmu iegādāties jaunu maku. <a href="http://dzerviniks.lv/note-sleeve-wallet-from-bellroy/" title="Note Sleeve Wallet from Bellroy - Aigars Dzerviniks">Pavasarī rakstīju</a> par lielisku kompāniju sauktu Bellroy, kura ražo dažāda veida makus, no kuras tad arī biju iepircis savu iepriekšējo naudas turētāju. Labākais tajā bija kompaktais izmērs, jo man nevajag neko vairāk par iespēju pārnēsāt savas kartes un reizēm dažas banknotes, tomēr tas nav pats kompaktākais un minimālistiskākais risinājums, kāds pieejams tirgū un būtu spējīgs apmierināt šīs vajadzības, tāpēc nesen nolēmu, ka varētu pamēģināt kaut ko vēl vienkāršāku.</p>
<p>Tā kā esmu liels Bellroy cienītājs, tad pirmā doma bija iegādāties Card Sleeve, kas ir viskompaktākais produkts viņu piedāvājumā, bet tad es netīšām uzgāju rakstu par <a href="http://www.minimallyminimal.com/blog/capsule-minimalist-wallet" title="Capsule Minimalist Wallet - Minimally Minimal">Capsule Minimalist Wallet</a>, kas ir radies, pateicoties veiksmīgai Kickstarter kampaņai.</p>
<p>Nelielai atkāpei vēlos pateikt, ka Kickstarter ir vieta, kurā jums visiem derētu šad tad iegriezties. Lai arī es neesmu viens no tiem, kas atbalsta desmitiem projektu ar summām, kuras varētu pabarot kādu trešās pasaules valsti, tomēr ir gadījumi, kad labprāt atveru savu bankas kontu nelielam ziedojumam, lai redzētu, ka projekts izdodas. Pašlaik esmu atbalstījis tikai 3. Pēdējais ir <a href="http://www.kickstarter.com/projects/nativeunion/jump-the-first-charging-solution-that-fits-your-li" title="JUMP - The First Charging Solution That Fits Your Lifestyle by Native Union -- Kickstarter">JUMP</a> - vienkāršs, kompakts un ļoti glīts, pārnēsājams mobilo telefonu lādētājs. Šis projekts jau pirmajās 24 h savāca nepieciešamo ziedojumu apjomu un nu ir to stipri pārsitis.</p>
<p>Īsumā gribu teikt, ka no Kickstarter nāk kaudze ar visādām feinām idejām, tāpēc nolēmu, ka pārmaiņas pēc varētu dot iespēju vienai no tādām idejām, un pasūtīju sev Minimalist Wallet.</p>
<p>Pirmkārt vēlos minēt, ka tas ir lielisks produkts. Noteikti viens no labākajiem makiem, kādi man jebkad bijuši, ja ne pats labākais, bet viena lieta ir pieķeršanās labam produktam, cita - uzņēmumam. Kā jau minēju pirmajā rakstā par Bellroy, man ļoti patīk viņu attieksme. Tas ir visai atvērts, runājot par savām idejām un metodiku, un veido ap sevi zināmu kultūru, kuras mērķis ir uzlabot veidu, kādā mēs pārnēsājam lietas (iesaku iegriezties viņu atbalstītajā projektā <a href="http://www.carryology.com" title="Carryology">Carryology</a>). Capsule attieksme diemžēl ir savādāka. Nav jau tā, ka tas būtu slikti, bet man patīk justies tuvāk pašam uzņēmumam nevis vienkārši lietot tā produktus.</p>
<p>Lai nu kā, maku es nopirku un likos sēdēt pie savas pasta kastes, gaidot paziņojumu par to, ka manā īpašumā ir palicis par vienu lieku mantu vairāk. Gaidīju dienu. Gaidīju nedēļu. Velns, nosēdēju pie tās pasta kastes veselu mēnesi, un nekādu paziņojumu nesaņēmu! Visbeidzot pagāja arī otrais mēnesis, ar ko kopā aizlaidās arī mana cerība saņemt maku.</p>
<p>Jāņem gan vērā, ka tur pa vidu bija svētki, kuru laikā ļaudīm ir tieksme nestrādāt, bet sagaidāmais piegādes laiks bija pārkāpts, un mana nepacietība vienkārši eksplodēja. Tā vairs nebija random vēlme, es gribēju jaunu maku. Gaidīt Minimalist Wallet vairs netaisījos un, paliekot uzticīgs Bellroy, pasūtīju Card Sleeve. Varat iedomāties manu &quot;shiiiiiiit&quot; reakciju, kad nākošajā dienā saņēmu paziņojumu no pasta!</p>
<p>Pacietība ir nenovērtējama. Šoreiz gan es varu pielikt tai cenas zīmi, jo tā ir vienāda ar maka cenu, bet kopumā pacietība vienmēr sniegs jums milzu ieguvumu. Ar pacietību es dikti veiksmīgi pabeidzu augstskolu, atbrīvojoties no visiem parādiem pašā pēdējā brīdī, ar pacietību es iekārtojos vienkārši lieliskā darbā, un parasti ar pacietību man nenākas atdot lieko naudu par lieko produktu.</p>
<p>Stāsta doma ir vienkārša - pasūtot kādu preci internetā, vienmēr izvēlieties express piegādi!</p>
<p>P.S. Bellroy produktus piegādā ļoti fiksi pat ar bezmaksas opciju. Lūk tas ir serviss!</p>

          </article>
        
          <article>
            <header class="center">
              <time>Tuesday, December 17, 2013</time>
              
              <h2><a href="/nelausim-izmainam-apstaties">Neļausim izmaiņām apstāties</a></h2>
              
            </header>
            <p>Ziemassvētki jau tepat aiz tuvākās egles, un tas nozīmē, ka kaut kur aiz viņiem lēnītēm velkas pusaizmidzis jaunais gads. Izskatās, ka cilvēkiem šai laikā patīk izvirzīt visādas mazticamas jaunā gada apņemšanās un tā, un no manis jūs to nesagaidīsiet. Es tāpat vien nolēmu uzdrukāt pēdējo rakstu zem 2013. gada skaitļa, pirms tas nelietīgi inkrementējas par veselu vienību.</p>
<p>Pirms dažiem mēnešiem es nomigrēju savu blogu uz Ghost platformu. Vēl pirms tās publiskās relīzes es zināju, ka Ghost būs kaut kas lielisks, un, neilgi paspēlējoties, secināju, ka nekļūdījos. Jā, Ghost joprojām ir zaļa, un šad tad izlien kaut kādi prusaki, bet kopumā viss strādā lieliski, un es iesaku šo platformu katram, kas meklē labu blogošanas rīku. Biju arī pārsteigts par to, cik ātri daudzi populāri servisi, pat Windows Azure, pieslēdzās Ghost kopienai, piedāvājot vienkāršus hostēšanas pakalpojumus (jo Ghost ir NodeJS aplikācija, kuru pašrocīgi hostēt nav tik vienkārši, kā, piemēram, WordPress), motīvus un tutoriāļus.</p>
<p>Tas viss ir jauki, bet, ņemot talkā savas norūdītās stalkošanas prasmes, atklāsiet, ka šī bloga dzīvības sulas atkal pumpē Jekyll un pats blogs dzīvojas iekš GitHub. Būtībā, pārejot no vienas platformas uz otru, izvēle nav tieši starp tām, bet gan starp divām pilnīgi dažādām pieejām interneta lapu veidošanā.</p>
<p>Manas domas attiecībā uz Ghost nav mainījušās. Esmu pat veicis sīku ieguldījumu tā noklusētajā motīvā Casper, piedāvājot izmantot fontu, kas atbalstītu plašāku valodu klāstu (tai skaitā latviešu), bet ar Ghost es sajutos pārāk ērti, un brīdī, kad tu sajūties pārāk ērti, kaut kas ir jāmaina.</p>
<p>Man vienmēr ir bijusi problēma ar cilvēkiem, kuri vadās pēc principa &quot;ja tas strādā labi, tad neko jaunu nevajag&quot;. Nē! Kaut ko jaunu vajag vienmēr, neatkarīgi no tā, cik labi strādā vecais. Izmaiņas nedrīkst apstāties!</p>
<p>Vien domājot par to, cik sarūsējušā sabiedrībā mēs dzīvojam, pārņem panikas lēkme. Nepamatotas tradīcijas, normas un likumi; mēs vācam un vācam visu šo krāmu kaudzi, aizpildot visu brīvo vietu, un tad brīnāmies, cik viss ir slikti, jo iztīrīt to visu vairs nav iedomājami, nenojaucot visu būvi. Kopumā tas tad arī ir iemesls, kādēļ es ik pa laikam nojaucu savu blogu, un pārslēdzos uz kādu citu tehnoloģiju. Sīks solis, salīdzinājumā ar to, ko mums visiem būtu jādara, bet galvenais ir pārāk nepierast.</p>
<p>Tā nu, ja neiedrukāšu vēl ko pirms pēdējās gada stundiņas, aicinu jūs visus nākošgad aizmirst par veciem, ērtiem rīkiem un idejām un pievērsties kaut kam jaunam!</p>

          </article>
        
          <article>
            <header class="center">
              <time>Friday, November 15, 2013</time>
              
              <h2><a href="/kadel-atteikties-no-3-miljardiem-dolaru">Kādēļ atteikties no 3 miljardiem dolāru?</a></h2>
              
            </header>
            <p>Naudai nav reālas vērtības. Daudzi to uztver ar domu, ka konkrētai valūtai jābūt segumam zeltā, lai tai būtu vērtība, bet tad padomājiet par šo - zeltam nav vērtības!</p>
<p>Nekad nav gadījies lietot, bet esmu dzirdējis par tādu aplikāciju kā Snapchat. Kaut kāds kārtējais saziņas rīks, whathever. Uzmanību es tam pievērsu, jo šī rīka autori nesen noraidīja 3 miljardu dolāru pirkšanas piedāvājumu no Facebook. Mediji baumo, ka tas tika darīts ar mērķi saņemt vēl iespaidīgāku piedāvājumu, un, kas gan to būtu domājis, Google kāreiz gadījušies 4 miljardi brīvu dolāru, ko vicināt gar Snapchat īpašnieku deguniem, tomēr izskatās, ka zaļā papīra smarža nebūs bijusi īpaši svaiga, jo arī Google piedāvājums tika noraidīts.</p>
<p>Es neesmu uzņēmējs. Sapratu, ka nekad tāds nebūšu, kad skolas solā automātiski atslēdzos ekonomikas stundās. Tomēr, ja man būtu savs uzņēmums, man arī būtu iemesls noraidīt tādu naudu.</p>
<p>Ja tu esi radījis produktu ar mērķi nopelnīt un zini, ka pēc tam varēsi mierīgi ķerties klāt kam citam, tad droši pieņem pirmo lielo piedāvājumu no dajebkuras kompānijas un dzīvo laimīgs, bet labāko produktu autoriem parasti ir pavisam citi iemesli ar to nodarboties.</p>
<p>Lielisks citāts no 37signals līdzdibinātāja David Heinemeier Hansson:</p>
<blockquote>
<p>If you’re not working on your best idea right now, you’re doing it wrong.</p>
</blockquote>
<p>Snapchat vadītājs Evan Spiegel ir tikai 23 gadus vecs un ir realizējis savu iespējams labāko ideju, tādēļ teikt, ka viņš izdarījis nepareizi, atsakoties no tāda sulīga piedāvājuma, ir muļķīgi. Nepareizi būtu bijis to pieņemt un zaudēt kontroli pār savu ideju.</p>
<p>No otras puses, protams, jāņem vērā, ka tādu ideju popularitāte nāk un iet, un nākamgad Snapchat varētu nebūt pat viena miljarda vērts, bet manā skatījumā tas ir tīri principa jautājums.</p>
<p>Droši vien zināt, ka esmu liels Ghost fans, jo bazūnēju par to visos sociālajos tīklos un darbinu uz tā arī savu blogu, bet pats interesantākais ir fakts, ka Ghost ir izveidota kā bezpeļņas organizācija, tādā veidā nodrošinoties pret potenciālajiem piedāvājumiem no Facebook puses. Manuprāt, labai idejai, kuru tu veido, lai radītu kaut ko tiešām nozīmīgu, tas ir lielisks realizācijas veids, un es apbrīnoju katru, kas nekrīt par upuri bezjēdzīgiem skaitļiem, lai arī cik lieli tie būtu, bet prātīgi apsver situāciju un pieņem lēmumu, kas pašam šķiet pareizs.</p>
<p>Domāju, ka galu galā Snapchat tomēr kāds nopirks, tomēr šie divi atteikumi ir parādījuši, ka uzņēmuma vērtība ir augstāka nekā ar naudu iespējams izteikt.</p>

          </article>
        
          <article>
            <header class="center">
              <time>Friday, October 25, 2013</time>
              
              <h2><a href="/atgriesanas-abolu-zeme">Atgriešanās ābolu zemē</a></h2>
              
            </header>
            <p>Viss sākās ar piedāvājumu. Kamēr liku savu parakstu uz prakses līguma papīriem un mēģināju apvaldīt jūnija cepinošās Saules izraisītos sviedrus, vadītājs ieminējās, ka viņu uzņēmumā atrastos brīva vieta iOS aplikāciju izstrādātājam. Sapratu, ka tā būtu jauna, noderīga pieredze, jo Apple sistēmas un vēl jo vairāk izstrāde tām man bija tukša bilde, tāpēc galu galā piekritu.</p>
<p>Vien Twitter zina, cik ļoti es pēc tam nožēloju šo lēmumu, nolādot Apple un visu viņu produkciju. Nepatika. Dikti. Jutos, kā iedzēris vēsa ūdens malku svelmainā vasaras dienā, atgriežoties mājās pie sava iemīļotā Windows, bet laiks un mana mainīgā personība dara savu, un šo rakstu publicēju no nesen iegādāta Apple datora.</p>
<p>Es vienmēr saku, ka man patīk visas platformas (izņemot Android, jo Java). Man patīk dažādība, un es neciešu lock-in, bet viena tehnoloģija vienmēr būs tuvāka par citām. Savulaik tas bija Windows, bet aizspriedumi pret to man palēnām sāka uzkrāties kopš sāku darboties ar Ruby programmēšanas valodu. Neprogrammētājiem varu pateikt, ka ar Ruby uz Windows strādāt var, ja nav žēl savu nervu. Pretējā gadījumā meklē Unix saimes sistēmu!</p>
<p>Īsti neatceros februārī vai martā, bet vienā no šiem mēnešiem man apnika mocīties, tāpēc es aukstasinīgi izrāvu Windows garu no sava cietā diska, aizpildot tukšumu ar Linux saimes operētājsistēmu Ubuntu.</p>
<p>Jāpiemin, ka tas bija jau otrais atentāts pret Windows. Pirmais neizdevās, jo toreiz Ubuntu man izraisīja visai stipru šoku, no kura atkopties nācās vismaz nedēļu.</p>
<p>Kad šie asiņainie darbi bija paveikti un rokas nomazgātas, sāku iepazīt Ubuntu tuvāk. Iepatikās. Biju apmierināts linuxists pāris mēnešus, līdz pie apvāršņa parādījās Windows 8 pēctecis Windows 8.1 ar dedzīgu vēlmi atmaksāt man pēc nopelniem.</p>
<p>Nav noslēpums, ka man patīk dzīvoties uz nestabilas programmatūras. Tehnoloģiju jaunumi ir mans kokaīns, un katru reizi gribās aizvien stiprāku devu, tāpēc, lai tiktu pie tās, esmu gatavs samierināties pat ar fatal error situācijām. Līdz ar to pāreja uz Windows 8.1 Preview versiju bija no-brainer. Pēc pārejas gan sajutos kā Linux nodevējs, tāpēc turpmāko mēnesi meloju visiem, ka turpinu paralēli lietot Ubuntu, but the damage has been done.</p>
<p>Kopš tā laika viss it kā gāja gludi, bet kaut kas jauns paslepus brieda manā prātā. Varbūt tā bija efektīvā WWDC konferences prezentācija no Apple puses, varbūt tas, ka man gadījās pastrādāt ar Meteor, kas uz Windows arī nav lietojams, bet vienu rītu pamostoties atskārtu, ka gribu atgriezties tai ābolu zemē, no kuras laimīgs biju izrauties pagājušajā rudenī.</p>
<p>Savu vēlmi piepildīju un tagad jau aptuveni nedēļu esmu līdz ceļiem ābolos. Nedomāju, ka kādam gribēsies no manis lasīt detalizētu, Krizdabzīgu datora apskatu, tāpēc nemaz nemēģināšu, bet ticiet, kad saku - tā ir lieliska ierīce, un Mac OS operētājsistēma ir tikai bonusiņš, kas nāk pa virsu.</p>
<p>Daudz kas jau ir iepazīts, un daudz kas vēl nāks, bet izskatās, ka esmu šeit uz palikšanu.</p>

          </article>
        
          <article>
            <header class="center">
              <time>Wednesday, October 16, 2013</time>
              
              <h2><a href="/into-the-mind">Into the Mind</a></h2>
              
            </header>
            <p>Īpaši bieži man nesanāk atrast filmas, par kurām vēlos pastāstīt nedaudz vairāk kā 140 rakstzīmēs iespējams. Ko nu tur, īpaši bieži man nemaz nesanāk skatīties filmas, tomēr vakar atvēlēju pusotru stundu un noskatījos it kā dokumentālo, it kā mākslas filmu &quot;Into the Mind&quot;.</p>
<iframe src="//player.vimeo.com/video/54348266?portrait=0" width="600" height="337" frameborder="0" webkitallowfullscreen mozallowfullscreen allowfullscreen></iframe>

<p>Oficiālais žanrs norādīts kā Documentary, Sport, bet es teiktu, ka tā stipri velk uz māksliniecisku video, jo, salīdzinot, piemēram, ar manis iepriekš aprakstīto &quot;<a href="http://dzerviniks.lv/es-ticu-ka-speju-lidot/" title="Es ticu, ka spēju lidot">I Believe I can Fly (flight of the frenchies)</a>&quot;, ir redzama būtiska atšķirība. Šī filma nav intervija ar sportistiem. Tai ir savs stāsts, sižeta līnija, un kopumā tas ir pusotru stundu garš iespaidīgu skatu, video efektu un lieliskas mūzikas videoklips.</p>
<p>Filmas veidotāji ir Sherpas Cinema, kas ir pazīstami ar filmu &quot;All.I.Can&quot; - vēl vienu iespaidīgu dokumentālo veikumu, kas sasaista kalnu slēpošanu ar globālās sasilšanas tēmu. Jāatzīst, ka to es neesmu redzējis, bet &quot;Into the Mind&quot; ir kaut kas vienkārši lielisks.</p>
<blockquote>
<p>Blur the lines between dream state and reality, as you perceive the world through the minds of many. Into the Mind contemplates the experiences passed between mentors and peers to paint a philosophical portrait of human kind.</p>
</blockquote>
<p>Pat ja jūs neinteresē kalnu slēpošana, jūs noteikti spēsiet novērtēt iespaidīgos skatus, kas redzami šajā filmā, sākot no grandiozām dabas ainavām, beidzot ar arkārtīgi detalizētiem sniegpārslu kristāliem. Tā noteikti nav radīta, lai skatītos 13&quot; datora ekrānā, tāpēc, ja ir iespēja un vēlaties to redzēt, iesaku šim mērķim izmantot labi lielu ekrānu (protams, attiecīgi arī pērciet filmu HD kvalitātē).</p>
<p>Kopumā autori lieliski pastrādājuši. Filma aizrauj, iedvesmo un pelnīti ierindojas manā kolekcijā.</p>

          </article>
        
        </section>
      </main>

      <div class="center" style="margin-bottom: 30px;">
        <a href="/archive">Apskatīt vecākus rakstus arhīvā</a>
      </div>

      <footer class="center">
        <p>
          This work is licensed under a <a rel="license" href="http://creativecommons.org/licenses/by-nc/4.0/deed.en_US">Creative Commons Attribution-NonCommercial 4.0 International License</a>.
        </p>
      </footer>
    </div>

    <script src="//ajax.googleapis.com/ajax/libs/jquery/1.11.0/jquery.min.js"></script>
    <script src="/public/js/jquery.fitvids.js"></script>
    <script>
    $(document).ready(function(){
      $("article").fitVids();
    });
    </script>
    <script>
      (function(i,s,o,g,r,a,m){i['GoogleAnalyticsObject']=r;i[r]=i[r]||function(){
      (i[r].q=i[r].q||[]).push(arguments)},i[r].l=1*new Date();a=s.createElement(o),
      m=s.getElementsByTagName(o)[0];a.async=1;a.src=g;m.parentNode.insertBefore(a,m)
      })(window,document,'script','//www.google-analytics.com/analytics.js','ga');

      ga('create', 'UA-48119785-1', 'dzerviniks.com');
      ga('send', 'pageview');

    </script>
  </body>
</html>
